# -*- mode: mandoku-view; -*-
#+TITLE: 梅苑
#+DATE: 2015-08-25 00:49:30.118742
#+PROPERTY: ID KR4j0064
#+PROPERTY: BASEEDITION WYG    
#+PROPERTY: JUAN 卷八
<pb:KR4j0064_WYG_008-1a>¶
欽定四庫全書¶
　梅苑巻八¶
　　　　　　　　　　　　宋　黄大輿　編¶
　　瑞鷓鴣　　　　　　　　　(闕/)¶
臨鸞常恁整妝梅枝枝仙豔月中開可殺天心故與多¶
端麗那更羅衣峭窄裁　㡬回瞻覻魂消黯芙蕖勻透¶
雙腮好將心事都分付與時暫到小庭來玉砌紅芳㸃¶
緑苔¶
<pb:KR4j0064_WYG_008-1b>¶
　　又　　　　　　　　　　　　　柳耆卿¶
天將竒豔與寒梅乍驚繁香臘前開暗想花神巧作江¶
南信解染胭脂細翦裁　壽陽妝罷無端飲凌晨酒入¶
香腮恨聽煙鴻深中誰恁吹𦍑管逐風來瑞雪紛紛落¶
翠苔¶
　　又　　　　　　　　　　　　　晏同叔¶
江南殘臘欲歸時有梅紅亞雪中枝一夜前村聞道瑶¶
英拆端的千花冷未知　丹青改様勻朱粉雕梁欲畫¶
<pb:KR4j0064_WYG_008-2a>¶
猶疑何妨與向冬深密種秦人路夾仙溪不待夭桃客¶
自迷¶
　　又¶
越娥紅淚染朝雲越梅從此學妖頻臘月初開庾嶺繁¶
開後時染妍華贈世人　前村昨夜深深雪朱顔不及¶
天真何時驛使西來寄與相思客一枝新報道江南别¶
様春¶
　　又　　　　　　　　　　　　林逋詩句¶
<pb:KR4j0064_WYG_008-2b>¶
衆芳揺落獨鮮妍占盡風情向小園疎影横斜水清淺¶
暗香浮動月黄昏　寒禽欲下先偷眼粉蝶如知合㫁¶
魂幸有微吟可相狎不須檀板共金尊¶
　　又(岸梅/)　　　　　　　　　　崔魯詩句¶
含情含態一枝枝斜壓漁家短短籬惹袖尚餘香半日¶
向人如訴雨多時　初開偏稱雕梁畫未落先愁玉笛¶
吹行客見時無意去解帆煙浦爲題詩¶
　　又　　　　　　　　　　　　　周忘機¶
<pb:KR4j0064_WYG_008-3a>¶
一㾗月色掛簾櫳梅影斜斜小院中狂醉有心窺粉面¶
夢魂無處避香風　愁來夢楚三千里人在巫山十二¶
重咫尺藍橋無處問玉簫聲斷楚山空¶
　　又(蠟梅/)¶
漢宫鉛粉浄無㾗蠟㸃寒梢水畔村愁犯氷霜欺竹柏¶
肯同雲月弔蘭蓀　騷人詠去清詩健驛使傳來舊興¶
存病眼渾疑春思早一枝聊洗畫圖昏¶
　　又(蠟㸃/梅花)¶
<pb:KR4j0064_WYG_008-3b>¶
柳未回青蘭未芽誰知此物在君家緑窓借得先春手¶
黄蠟吹成耐凍花　衣麝暗薫香髣髴山蜂誤認影横¶
斜憑君説與徐熈道翰墨從今不足誇¶
　　一落索¶
臘後東風微透越梅時候一枝芳信到江南來報先春¶
秀　宿醉頻拈輕嗅堪醒殘酒笛聲容易莫相催留待¶
纖纖手¶
　　鬢邊華¶
<pb:KR4j0064_WYG_008-4a>¶
小梅香細豔淺過楚岸尊前偶見憂閒淡天與精神掠¶
青鬢開人醉眼　如今抛擲經春恨不見芳枝寄逺向¶
心上誰解相思頼長對妝樓粉面¶
　　御堦行¶
平生有箇風流願願長與梅爲伴問伊因甚破寒來只¶
恐百花先綻比蘭比麝比酥比玉休恁閒撩亂瑶臺¶
月下分明見依舊殘妝淺不知分得㡬多香一片清如¶
一片直須遮斷恐人眼毒不解輕輕看¶
<pb:KR4j0064_WYG_008-4b>¶
　　西江月　　　　　　　　　　　蘇東坡¶
玉骨那愁瘴霧氷肌自有仙風海仙時遣探芳叢倒掛¶
緑毛么鳯　素靣常嫌粉汚洗妝不褪脣紅高情巳墜¶
曉雲空不與梨花同夢¶
　　又(紅梅/)　　　　　　　　　　　王介甫¶
梅好惟嫌淡竚天教薄與胭脂真妃初出華清池酒入¶
瓊姬半醉　東閣詩情易動高樓玉管休吹北人渾作¶
杏花疑惟有青枝不似¶
<pb:KR4j0064_WYG_008-5a>¶
　　又　　　　　　　　　　　　　杜安道¶
曉鏡初妝玉粉輕風暗遞幽香閒隨月影到寒塘忘却¶
人間天上　雪意空驚春意孤芳巳斷年芳從教驛使¶
爲伊忙乞箇壽陽宫様¶
　　又¶
北嶺天饒瑞雪南枝地殷紅苞朦朧霽月映寒梢誰把¶
玉人紗罩　香勝爐薫龍麝竒過庭擁瓊瑶一杯清酒¶
願相招慰我茅堂清痩¶
<pb:KR4j0064_WYG_008-5b>¶
　　又(墨梅/)　　　　　　　　　　　洪覺範¶
入骨風流國色透塵往往真香爲誰風鬢涴啼妝半樹¶
水村春漾雪壓枝低籬落月高影動池塘高情數筆¶
寄微茫小寢初開霧帳¶
　　又¶
翡翠枝頭晩蕚嬋娟月裏飄香春蘭秋蕙作㝷常不與¶
夭桃朋黨　笑見深紅淺白從教蝶舞蜂忙風流標致¶
道家妝瀟灑得來别様¶
<pb:KR4j0064_WYG_008-6a>¶
　　又(蠟梅/)¶
黄蠟誰將㸃綴紅膏不許施妝孤根來自水雲鄉風味¶
天然醖醸　看取玉奴呵手摘來珠露霑裳翠鬟斜挿¶
一枝香似簇蜂兒頭上¶
　　又¶
萬木經霜凍折孤根獨報春來前村雪裏一枝開將緩¶
月華光彩　一㸃脣紅不褪妝如傅粉皚皚和羮端的¶
禀天才終入庖人鼎鼐¶
<pb:KR4j0064_WYG_008-6b>¶
　　蝶戀花　　　　　　　　　　　晏同叔¶
千葉梅花誇百媚笑面凌寒内様妝先試月臉氷肌香¶
細膩風前偏稱東君意　一捻年光春有味江北江南¶
更有誰相似横玉聲中吹滿地好枝長恨無人寄¶
　　又(别席/探題)　　　　　　　　　　　舒信道¶
雪後江城紅日晩暖入香梢漸覺玲瓏滿髣髴臨風¶
妝半面水簾斜捲誰庭院　折向樽前仔細看便是江¶
南寄我人還逺手把北枝多少怨小樓横笛休腸斷¶
<pb:KR4j0064_WYG_008-7a>¶
　　又(寒秀亭/觀梅)　　　　　　　　　　毛澤民¶
想見江南情不少爾許多時怪得無消耗淡日暖雲勾¶
引到䦨干寂寞憐春小　宫面可忺勻畫了粉痩酥寒¶
一段天真好喚起玉兒嬌睡覺半窓殘月南枝曉¶
　　又　　　　　　　　　　　　　石耆翁¶
半夜六龍飛海嶠滉漾鼇波露出珊瑚小玉粉枝頭春¶
意早東風未緑瀛州草　姑射仙人真窈窕浄練明妝¶
如伴商巖老夢入水雲閒縹緲一樓明月千山曉¶
<pb:KR4j0064_WYG_008-7b>¶
　　又¶
暖發黄宫和氣軟雪裏精神巧惜東君翦嫩蘂商量春¶
色淺青枝疑是香酥濺　誰道和羮芳信逺㸃㸃微酸¶
巳向枝頭見休待玉英飛四散且移疎影横金盞¶
　　又¶
青玉枝頭紅蕾吐粉頰愁寒濃與胭脂傅辨杏猜桃早¶
莫誤夭姿不到風流處　雲破月來花上住要共佳人¶
弄影參差舞只有暗香穿繡户韶華一曲驚飛去¶
<pb:KR4j0064_WYG_008-8a>¶
　　又(蠟梅/)　　　　　　　　　　　王履道¶
翦蠟成梅無著意黄色濃濃對蕚勻妝綴百和薫肌香¶
旖旎仙裳應灑薔薇水　雪徑相逄人半醉手折低枝¶
擁結雲争翠道韞撚枝無限思玉真未灑梨花淚¶
　　又(墨梅/)¶
碧瓦籠晴香霧遶呵手西偏小駐聞啼鳥風度女牆吹¶
語笑南枝破臘應開了　道骨不凡瘴江曉春色通靈¶
醫得花重少抱暖醸寒春杳杳一聲畫角光殘照¶
<pb:KR4j0064_WYG_008-8b>¶
　　桃源憶故人¶
園林萬木凋零盡惟是寒梅香噴不許雪霜欺損逈有¶
天然性　南枝漸吐紅苞嫩冠絶夭桃繁杏不記故人¶
音信對景成離恨¶
　　又　　　　　　　　　　　　　王逸民¶
劉郎自是桃花主不許春風困度春色易隨風去片片¶
傷春暮　返魂不用清香炷却有玉梅淡竚從此鎮長¶
相顧不怨飄殘雨¶
<pb:KR4j0064_WYG_008-9a>¶
　　又¶
江天雪意雲飛重却倚䦨干初凍回傍小樓獨擁盡日¶
無人共　牆梅未落春先縱欲寄一枝誰送月夜暗香¶
浮動佀作離人夢¶
　　又(蠟梅/)¶
南枝向暖清香噴誰付騷人詞詠一種隴頭春信不借¶
胭脂暈　梢頭誰把輕黄揾渾似不忺施粉疑是壽陽¶
孤冷染得相思病¶
<pb:KR4j0064_WYG_008-9b>¶
　　又¶
寒苞初吐黄金瑩色染薔薇猶嫩枝上紫檀香噴灑落¶
饒風韻　南枝一種同春信何事不忺朱粉自稱霓裳¶
孤冷怨感宫腰恨¶
　　攤破浣溪紗(白梅/)¶
雪態氷姿好似伊料應嘗笑水仙遲驛使初傳芳信早¶
賞佳期　暗想花神多巧妙黏酥綴玉壓纖枝粉靣臨¶
鸞宜月殿整妝時¶
<pb:KR4j0064_WYG_008-10a>¶
　　又(紅梅/)¶
誰染深林酥綴來意濃含笑笑顔開誤認浣溪人飲罷¶
上香腮　辨杏疑桃稱好句名園色異占多才折得一¶
枝斜插鬢墜金釵¶
　　又(重心/)¶
取次勻妝玉有㾗參差玉軟淡精神姑射重綃風捲亂¶
喜相迎　蝶戲飛層雙趐重清中冨貴最多情全似壽¶
陽當日事㸃殘英¶
<pb:KR4j0064_WYG_008-10b>¶
　　又(蠟梅/)¶
蜜室蜂房别有香臘前偏㑹洩春光凝竚清容何所似¶
笑姚黄　蠟注金鐘誠得意風飄氣味壓羣芳不似壽¶
陽誇粉面道家妝¶
　　憶王孫　　　　　　　　　　　莫少虚¶
絳唇初㸃粉紅新鳯鏡臨妝巳逼真苒苒釵頭香趂人¶
惜芳晨玉骨氷姿别是春¶
　　又　　　　　　　　　　　　　史逺道¶
<pb:KR4j0064_WYG_008-11a>¶
牆頭梅蘂一枝新宋玉東鄰算未真折與氷姿綽約人¶
怯霜晨桃李紛紛不當春¶
　　玉交枝¶
膽様瓶兒㡬㸃春翦來猶帯水雲㾗且移孤冷相伴最¶
深尊　毎爲惜花無曉夜教人甚䖏不銷魂爲君惆悵¶
獨自倚黄昏¶
　　又　　　　　　　　　　　　　房舜卿¶
蕙死蘭枯待返魂暗香梅上又重聞粉妝額子多少畫¶
<pb:KR4j0064_WYG_008-11b>¶
難真　竹外氷清斜倒影江頭雪裏暗藏春千鍾玉酒¶
休更待飄零¶
　　又(蠟梅/)¶
蕙子蘭孫小様兒化工簇就寄南枝笑他蘭蕙雖韻帶¶
輕肥　香靄紫檀和霧重色攢黄蠟界金徽有人瀟灑¶
挿向鬢邊宜¶
　　又¶
誰道花房採蜜脾翦成黄蠟小花兒惡嫌朱粉不肯肖¶
<pb:KR4j0064_WYG_008-12a>¶
青枝　檀吐暗香蘭許韻月移芳影雪生肌不妨花蘂¶
𦍑笛儘教吹¶
　　玉樓春(空定寺/賞梅)　　　　　　　　毛澤民¶
蘂珠宫裏三千女摘粉爲春塵不住月華冷處欲迎人¶
七里香風先滿路　一枝誰寄南安去想得韶光能㡬¶
許醉翁滿眼玉玲瓏直到煙空雲盡處¶
　　又¶
迢遞前村深雪裏望斷行雲香細細笛中宮裏慕芳姿¶
<pb:KR4j0064_WYG_008-12b>¶
怨曲啼妝長見淚　不㑹同心榮落易冷豔翻隨分嶺¶
水有誰曽念隴頭人逺寄江南春日意¶
　　又¶
靚妝才學春無價腮粉額黄宫様畫妖嬈閒倚曲䦨邊¶
孤浄不勝微月下　牽情羣蘂臨風亞惜恐蒼苔和雨¶
借何如相傍玉樓人芳酒繡筵紅燭夜¶
　　又¶
蕭蕭海上風長起也有梅花開玉蘂愛君風措瑩如冰¶
<pb:KR4j0064_WYG_008-13a>¶
伴我情懐清似水　詩人縱復工難擬莫把閒花容易¶
比濃香吹盡不須愁細雨微風催結子¶
　　又　　　　　　　　　　　　　李易安¶
紅酥肯放瓊苞碎探著南枝開遍未不知藴藉㡬多香¶
但見包藏無限意　道人憔悴春窗底悶損䦨干愁不¶
倚要來小酌便來休未必明朝風不起¶
　　又(蠟梅/)¶
臘前先報東君信清似龍涎香得潤黄輕不肯整齊開¶
<pb:KR4j0064_WYG_008-13b>¶
比著紅梅仍舊韻　纖枝痩緑天生嫩可惜輕寒摧挫¶
損劉郎只解悞桃花悵恨今年春又盡¶
　　小桃紅(今見珠/玉詞)¶
後園春早殘臘朦煙草數樹寒梅欲綻香英小妹無端¶
折盡釵頭朶滿把金尊細細傾　憶得往年同伴沈吟¶
無限情懊惱東風莫便吹零落惜取芳菲眼下明¶
　　搗練子¶
欺萬木怯寒時倚欄初認月宫姬拭新妝披素衣孤標¶
<pb:KR4j0064_WYG_008-14a>¶
韻暗香奇氷容玉豔綴瓊枝借陽和天付伊¶
　　喜團圓¶
輕攢碎玉玲瓏竹外脫去繁華殢東君先㸃破壓羣花¶
　瘦影生香黄昏月館清淺溪沙仙標淡竚偏宜么鳯¶
肯帶棲鴉¶
　　楊柳枝　　　　　　　　　　　晁無咎¶
素色清薰出俗華臘前花軒前愛日掃雲遮㡬枝斜¶
月淡紗窗香暗透白於紗幽人獨酌對芳葩興無涯¶
<pb:KR4j0064_WYG_008-14b>¶
　　愁倚欄¶
氷肌玉骨精神不風塵昨夜窗前都折盡忽疑君　清¶
淚拂拂沾巾誰相念折贈芳春𦍑管休吹别塞曲有人¶
聽¶
　¶
　¶
　¶
　梅苑巻八¶
