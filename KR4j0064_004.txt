# -*- mode: mandoku-view; -*-
#+TITLE: 梅苑
#+DATE: 2015-08-25 00:49:30.072825
#+PROPERTY: ID KR4j0064
#+PROPERTY: BASEEDITION WYG    
#+PROPERTY: JUAN 卷四
<pb:KR4j0064_WYG_004-1a>¶
欽定四庫全書¶
　梅苑卷四¶
　　　　　　　　　　　　宋　黄大輿　編¶
　　蠟梅香　　　　　　　　　　　呉師孟¶
錦里陽和看萬木凋時早梅獨秀珍館瓊樓時正絳跗¶
初吐穠華將茂國豔天葩真澹竚雪肌清瘦似廣寒宫¶
鉛華未御自然妝就　凝睇倚朱䦨噴清香暗度易襲¶
襟袖好與花爲主宜秉燭頻觀汎湘酎莫待南枝随樂¶
<pb:KR4j0064_WYG_004-1b>¶
府新聲吹後對賞心人良辰好景須信難偶¶
　　又　　　　　　　　　　　　　喻仲明¶
晚日初長正錦里輕陰小寒天氣未報春消息喜痩梅¶
先發淺苞纖蘂揾玉勻香天賦與風流標致問隴頭人¶
音容萬里待憑誰寄　一様晚妝新倚朱樓凝盼素英¶
如墜映月臨風處度㡬聲羌管惹愁思電轉光陰須信¶
道飄零容易且頻歡賞柔芳正好滿簪同醉¶
　　又¶
<pb:KR4j0064_WYG_004-2a>¶
愛日初長正園林纔見萬木凋黄檻外朝來巳見數枝¶
復欲掩映廽廊賜與東皇付芳信妝㸃江鄉想玉樓中¶
誰家艶質試學新妝　桃杏苦㝷芳縱成蹊豈能似恁¶
清香素艶妖嬈應是盡夜曽與明月風光瑞雪氷霜渾¶
疑是粉蝶輕狂待&KR0838;吟賞休聽畫樓横管悲傷¶
　　滿江紅¶
春欲來時正是與梅花有約又還是竹溪深處一枝開¶
却對酒漸知身老大看花應念人離索但十分沉醉囑¶
<pb:KR4j0064_WYG_004-2b>¶
東君長如昨　荒草渡孤山泊山歛黛天垂幕黯銷魂¶
無奈暮雲殘角便好折來和雪戴莫教酒醒隨風落待¶
殷勤留取寄相思誰堪託¶
　　又¶
林外溪邉深深見一林寒雪惟覺有襲人襟袖暗香不¶
絶天與風流標格在肯同桃李開時節也須煩玉手折¶
將來和明月　調鼎事君休説龍笛韻空悲咽將何助¶
清賞待傳佳闋君不見廣平詞賦麗揮毫弄翰心如鐵¶
<pb:KR4j0064_WYG_004-3a>¶
便直饒何遜在揚州成虛設¶
　　選冠子¶
憔悴江山淒涼古道寒日澹煙殘雪行人立馬手折江¶
梅紅蕚素英初發月下瑶臺弄玉飛瓊不老年年春色¶
被東君喚遣嬈紅高韻且饒清白　因動感野水溪橋¶
竹籬茅舎倚似玉堂金闕天教占了苐一枝春何處不¶
宜風月休問庾嶺止渴金鼎調羮有誰如得傲氷霜雅¶
態清香花裏自稱三絶¶
<pb:KR4j0064_WYG_004-3b>¶
　　又¶
庾嶺煙光江南風景冷落嵗寒庭院疎枝凍折孤根獨¶
犯曉霜回暖蕚㸃胭脂粉凝芳葉依稀㡬枝初綻上層¶
樓月夜凭䦨風送暗香清逺　嗟往昔漢妃臨鸞新妝¶
才飾艶絶人間金鈿東君信息造化工夫却笑衆葩開¶
晚若是芳菲迅速終與和羮鳯池仙館願樓頭羌笛休¶
吹免使爲花腸斷¶
　　落梅慢¶
<pb:KR4j0064_WYG_004-4a>¶
帯煙和雪繁枝澹竚誰將粉融酥滴疎枝冷蘂壓羣芳¶
年年常占春色江路溪橋謾倒褭褭風中無力香浮動¶
氷姿明月裏想無花比高格　争奈光陰瞬息動幽怨¶
潛生羌笛新花鬭巧有天然閒態倚䦨堪惜零亂殘英¶
片片飛上舞筵歌席斷腸忍淚念前期經嵗還有芳容¶
隔¶
　　早梅春¶
北帝收威又探得旱梅漏春消息粉蘂瓊苞擬將胭脂¶
<pb:KR4j0064_WYG_004-4b>¶
輕染顔色素質盈盈終不許雪霜欺得奈化工(闕/)偏宜¶
賦與壽陽妝飾　獨自逞氷姿比夭桃繁杏殊别爲報¶
山翁逄此有花樽前且須攀折醉賞吟戀莫辜負好天¶
風月恐笛聲悲紛紛便似亂飛香雪¶
　　馬家春慢¶
珠箔風輕繡簾浪捲乍入人間蓬島鬭玉䦨干漸庭館¶
簾櫳春曉天許竒葩貴品異繁杏夭桃輕巧命化工傾¶
國風流付與一枝纎妙　樽前五陵年少縱丹青異格¶
<pb:KR4j0064_WYG_004-5a>¶
難别顔貎悲露凝煙困紅嬌額微顰低笑須信濃香易¶
歇更莫惜醉攀吟遶待舞蝶遊蜂細把芳心都告¶
　　望梅　　　　　　　　　　　　王聖與¶
畫欄人寂喜輕盈照水犯寒先拆裊芳枝雲縷鮫綃露¶
淺淺塗黄漢宫嬌額翦玉裁氷巳占斷江南春色恨風¶
前素艶雪裏晴香偶成抛擲　如今眼穿故園待拈花¶
嗅蘂時話思憶想隴頭依約飄零甚千里芳心杳無消¶
息粉怯珠愁又只恐吹殘𦍑笛正斜飛半窓曉月夢回¶
<pb:KR4j0064_WYG_004-5b>¶
隴驛¶
　　又¶
小寒時節正同雲暮慘勁風朝烈信早梅偏占陽和向¶
日暖臨溪一枝先發時有香來望明艶瑤枝非雪想玲¶
瓏嫩蘂綽約横斜旖旎清絶　仙姿更誰並列有幽香¶
映水疎影籠月且大家留倚䦨干對緑醑飛觥錦箋吟¶
閱桃李繁華奈比此芬芳俱别等和羮大用休把翠條¶
謾折¶
<pb:KR4j0064_WYG_004-6a>¶
　　永遇樂(梅贈/客)　　　　　　　　南山居士¶
滿眼寒姿桂蟾勻素霜女同瑩野屋噴香池波弄影髣¶
髴鸞窺鏡一枝堪寄天涯逺信惆悵塞鴻難倩這情懐¶
厭厭怎向無人伴我孤另　風凄露冷仙郎此夜若許¶
枕衾相並解吐芳心綢繆共約學取雙交頸好天難遇¶
從今一去荏苒後期無定把柔腸千縈萬斷爲伊薄倖¶
　　又(客答/梅)¶
玉骨氷肌野牆山徑烟雨蕭索公子豪華貪紅戀紫誰¶
<pb:KR4j0064_WYG_004-6b>¶
分憐孤蕚想應窺見潘毛相似故把素懐相託豈知人¶
年來悶損苦被名利拘縛　當歌對酒如癡如夢欲笑啼¶
㾗先落二十年前歡娯一醉不忍思量著衾寒枕冷不¶
教孤另不是自家情薄枉將心千尤萬殢筭應殢著¶
　　洞仙歌¶
年年青眼爲江梅腸斷一句新詩思無限向碧瓊枝上¶
白玉葩中春猶淺一㸃龍涎清逺　誰抛傾國艶昨夜¶
前村都怨東皇未曽見正紅杏倚雲時覺香銷驚何許¶
<pb:KR4j0064_WYG_004-7a>¶
飄零千片待氷雪叢中看竒姿解一笑春姸盡回仙苑¶
　　又¶
蓬萊宫殿去人間三萬玉體仙娥有誰見彼月明雪友¶
邀下瓊樓溪橋畔相對寒光淺淺　一般天上格獨帶¶
真香氷麝猶嫌未清逺似太真望幸一餉銷凝愁未慣¶
消痩難禁素練又只恐東風破寒來伴神女同歸閬峰¶
仙苑¶
　　又¶
<pb:KR4j0064_WYG_004-7b>¶
摧殘萬物不忍臨軒檻待得春來是早晚向紛紛雪裏¶
開一枝兒清香滿漏泄東君先綻　暗香浮動踈影横¶
斜只這些兒意不淺怎禁他澹澹地勻粉彈紅争些兒¶
羞殺桃腮杏臉爲傳語東風共垂楊奈辛苦千絲葛絲¶
撩亂¶
　　又¶
斷雲踈雨冷落空山道匹馬駸駸又重到望孤村兩三¶
間茅屋踈籬溪水畔一簇蘆花晚照　㝷思行樂地事¶
<pb:KR4j0064_WYG_004-8a>¶
去無㾗回首湘波與天杳歎人生㡬度能醉金釵青鏡¶
裏贏得朱顔未老入枝頭一㸃破黄昏問客路春風爲¶
誰開早¶
　　又¶
梳風洗雨蘭蕙摧殘後玉蘂檀芳做霜曉板橋平溪岸¶
小月下歸來乗露冷贏得清香滿抱　一枝春在手細¶
嗅重有風味人間自然少擬欲問東君妙語難㝷搜索¶
盡池塘春草想不是詩人賞幽姿縱竹外横斜是誰知¶
<pb:KR4j0064_WYG_004-8b>¶
道¶
　　又¶
廣寒曉駕姑射㝷仙侶偷被霜華送將去過越嶺棲息¶
南枝勻妝靣凝酥輕聚愛横管孤吹隴頭聲盡拚得幽¶
香爲君分付　水亭山驛衰草斜陽無限行人斷腸處¶
盡爲我留得多情何須待春風相顧任倒斷深思向梨¶
花也無奈寒食㡬畨春雨¶
　　摸魚兒¶
<pb:KR4j0064_WYG_004-9a>¶
嵗華向晚遥天布同雲霰雪輕飛前村昨夜漏春光楚¶
梅先放南枝嘆東君運巧思裁瓊鏤玉妝繁蘂花中偏¶
異解向嚴冬逞芳菲免使遊蜂粉蝶戲　梁臺上漢宫¶
裏殷勤仗高樓𦍑管休吹何妨留取憑䦨干大家吟翫¶
歡醉待明年念芳草王孫萬里歸未得仙源應是又被¶
花開向天涯淚灑東風對桃李¶
　　春雪間早梅¶
梅將雪共春彩豔灼灼不相因逐吹霏霏能争宻排枝¶
<pb:KR4j0064_WYG_004-9b>¶
碎碎巧妝新誰令香來滿座獨使浄歛無塵芳意饒呈¶
瑞寒光助照人玲瓏次第開巳遍㸃綴坐來頻　那是¶
俱懐疑似須知造化兩各逼天真熒煌艷開初亂眼浩¶
蕩逸氣忽迷神未許瓊花觀裏從將玉樹相親先期迎¶
獻嵗更同歌酒占兹辰六華蠟蔕相輝映輕盈敢自珍¶
　　萬年歡　　　　　　　　　　　王和父¶
雅出羣芳占春前信息臘後風光野岸郵亭繁似萬㸃¶
輕霜清淺溪流倒影更黯澹月色籠香渾疑是姑射氷¶
<pb:KR4j0064_WYG_004-10a>¶
姿壽陽粉靣初妝　多情對景易感况淮天庾嶺迢逓¶
相望愁聽清吟悽絶畫角悲凉念昔因誰醉賞向此際¶
空惱危腸終須待結實和羮恁時佳味堪嘗¶
　　又¶
北陸風回頓園林凋盡庭院岑寂瀟灑寒梅偷報艶陽¶
消息素澹英姿粹質天賦與出倫標格一枝向雪裏初¶
開見説清香㝷得　神仙乍離姑射更瓊妝翠佩氷瑩¶
肌骨髣髴華清浴罷懶勻脂澤隴上休轟怨笛且留取¶
<pb:KR4j0064_WYG_004-10b>¶
纍纍成實終須待金鼎調羮偏與羣芳春色¶
　　又　　　　　　　　　　　　　晁無咎¶
心憶春歸似佳人未來香逕無跡雪裏江梅因甚早知¶
春色百卉羣芳正寂夜不寐幽姿脈脈圖清曉先作宫¶
妝似防人見偷摘　真香媚動清魂算當時壽陽無比¶
標格應記揚州何郎舊曽相識花似何郎鬢白恐花笑¶
逄花羞摘那堪愁𦍑笛鶯心也隨繁杏抛擲¶
　　又¶
<pb:KR4j0064_WYG_004-11a>¶
天氣嚴凝乍寒梅數枝嶺上開拆傅粉凝脂疑是素娥¶
妝飾先報陽和信息更雪月交光一色因追念徃日歡¶
逰共君㩦手同摘　别來又經嵗隔奈高樓夢斷無計¶
㝷覔冷豔寒容啼雨恨烟愁濕似向人前淚滴怎不使¶
伊家思憶惟只恐寂寞空枝又隨昨夜𦍑笛¶
　　上林春慢　　　　　　　　　　曽公衮¶
東苑梅繁尊酒行樂醉倒花前狂客靚妝微歩攀條弄¶
粉凌波遍㝷青陌暗香墮靨更飄近霧鬟蟬額倒金荷¶
<pb:KR4j0064_WYG_004-11b>¶
念流光易失幽姿堪惜　惜花心未甘鬢白南枝上又¶
見㝷芳消息舊游回首前歡如夢誰知等閒抛擲稠紅¶
亂蘂漫開遍楚江南北獨消魂念誰寄故園春色¶
　　雨中花¶
夢破江南春信漸入江梅暗香初發乞與横斜疎影爲¶
憐清絶梁苑相如平生有賦未甘華髪便廣寒争遣韶¶
華驚怨詎妨輕折　揚州二十四橋歌吹不道畫樓聲¶
歇生怕有江邉一樹要堆輕雪老去苦無歡事凌波空¶
<pb:KR4j0064_WYG_004-12a>¶
有纎襪恨無好語何郎風味定教誰説¶
　　早梅芳¶
氷唯清玉唯潤清潤無風韻此花風韻自然清潤傳香¶
粉故應春意别不使凡英恨到春前臘後長是寄芳信¶
　此情閒此意逺一㸃縈方寸風亭水館解與行人破離¶
恨廣寒宫未有姑射仙曽認向雪中月下吟未盡¶
　　婆羅門引¶
江南地暖數枝先得嶺頭春分付似翦玉裁氷素質偏¶
<pb:KR4j0064_WYG_004-12b>¶
憐勻澹羞殺壽陽人算多情留意偏在東君　暗香旋¶
生對澹月與黄昏寂寞誰家院宇斜掩重門牆頭半開¶
却望雕鞍無故人斷腸處容易飄零¶
　　江神子　　　　　　　　　　　晁無咎¶
去年初見早梅芳一春忙短紅牆馬上不禁花惱只顛¶
狂蘇晋長齋猶好事時喚我舉離觴　今年春事更茫¶
茫淺宫妝斷人腸一㸃多情無與國中香頼有飛鳧賢¶
令尹同我過小横塘¶
<pb:KR4j0064_WYG_004-13a>¶
　　又　　　　　　　　　　　　　郭仲宣¶
臘寒猶重見年芳爲花忙傍雕牆凖擬廵簷一笑但清¶
狂冷蘂踈枝渾不奈憑折取泛清觴　揚州春夢雨微¶
茫記娥妝耿氷腸春信全通何用玉奩香誰見月斜人¶
去後踈影亂蘸寒塘¶
　　踏青遊　　　　　　　　　　　趙温之¶
竹外溪邉一枝破寒衝臘瑩素肌玉雕氷刻賦閒標足¶
餘韻豈同常格最流風生來處處盡好别得造化工力¶
<pb:KR4j0064_WYG_004-13b>¶
　踈影幽情意思迥然殊絶算不枉詩人分别凍雲深¶
凉月皎愈増清冽大瀟灑尤得静中雅趣不許鶯棲燕¶
歇¶
　　又¶
嶺上梅殘堤畔栁眠嬌小綻數枝横煙臨沼既大雅且¶
穠麗繁而不擾冒寒來遊蜂戯蝶尚阻年年占得春早¶
　澹白輕紅清香乍迎芳道更情與碧天如掃魏臺妝呉¶
姬袖妖妍多少爲傳語無言分付桃李不比閒花浪¶
<pb:KR4j0064_WYG_004-14a>¶
草¶
　　連理枝　　　　　　　　　　　邵叔齊¶
澹泊踈籬隔寂寞官橋側緑萼青枝風塵外别是一般¶
姿質念天涯憔悴各飄零記初曽相識　雪裏清寒逼¶
月下幽香襲不似薄情無憑凖一去音書難得看年年¶
時候不踰期報陽和消息¶
　　撲蝴蝶　　　　　　　　　　　邵叔齊¶
蘭摧蕙折霜重曉風惡長安何處孤根謾自托水寒斷¶
<pb:KR4j0064_WYG_004-14b>¶
續溪橋月破黄昏簾幙相逄儼然瘦削　最蕭索星星¶
蓬鬢杳杳家山路正邈攀枝喚蘂露暗清淚閣已無蝶¶
使蜂媒不共鶯期燕約甘心伴人澹泊¶
　　絳都春¶
東君運巧向枝頭㸃綴瓊英雖小全是一般風味花中¶
最輕妙横斜踈影當池沼似弄粉初臨鸞照衆芳皆有¶
深紅淺白豈能争早　莫厭金樽頻倒把芳酒賞花追¶
陪歡笑有願告天願天多情休教老竒花也願休殘了¶
<pb:KR4j0064_WYG_004-15a>¶
免樂事離多歡少易老難叙𠂻腸算天怎表¶
　　雪梅香¶
嵗將暮雲㠶風捲正凄凉見梅花呈瑞素英澹薄含芳¶
千片逞姿向江國一枝無力倚鄰牆凝眸望昨夜前村¶
雅態難忘　争强鬭鮮潔皓彩寒輝冷豔清香姑射真¶
人更兼粉傅容光梁苑竒才動佳句漢宫嬌態學嚴妝¶
無憀恨獨對光輝别岸垂楊¶
　　又¶
<pb:KR4j0064_WYG_004-15b>¶
凍雲深瑶花六出滿長空漸飄來呈瑞皚皚萬里皆同¶
荒野枯枝竦欲折小亭寒蕋吐輕紅暗香清疎影横斜照¶
水溶溶　臨風傳芳信驛使來自庾嶺南峰占早争先¶
縂無粉蝶遊踪妝㸃鮮妍漢殿裏笛吹嗚咽畫樓東賞¶
南枝倚䦨凝望時見征鴻¶
　¶
　¶
　梅苑巻四¶
