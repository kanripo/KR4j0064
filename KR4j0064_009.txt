# -*- mode: mandoku-view; -*-
#+TITLE: 梅苑
#+DATE: 2015-08-25 00:49:30.130933
#+PROPERTY: ID KR4j0064
#+PROPERTY: BASEEDITION WYG    
#+PROPERTY: JUAN 卷九
<pb:KR4j0064_WYG_009-1a>¶
欽定四庫全書¶
　梅苑巻九¶
　　　　　　　　　　　　宋　黄大輿　編¶
　　減字木蘭花　　　　　　　　歐陽永叔¶
去年殘臘曽折梅花相對插人面而今空有花開無處¶
㝷　夭夭不逺把酒拈花須發願願得和伊偎雪眠香¶
似舊時¶
　　又¶
<pb:KR4j0064_WYG_009-1b>¶
庭梅初綻風遞幽香清更逺别有孤根不待陽和一㸃¶
恩　雪中風韻皓質氷姿真瑩静月下精神來到窗前¶
疑是君¶
　　又¶
前村夜半毎爲江梅腸欲斷淺紫深紅惟信漫天雪裏¶
逄　醉頭扶起宿酒䦨干猶困倚便莫催殘明日東風¶
爲掃看¶
　　又¶
<pb:KR4j0064_WYG_009-2a>¶
踈梅風韻不許遊蜂飛蝶近要識芳容除向瑶臺月下¶
逄　尊前一見換盡平生桃李眼却笑襄王楚夢無蹤¶
空斷腸¶
　　又¶
山城驛近又報寒梅傳驛信逺水孤村月下何人與斷¶
魂　幽芳在手花木無情那得痩似此天真好贈東陽¶
姓沈人¶
　　又　　　　　　　　　　　　　張文潛¶
<pb:KR4j0064_WYG_009-2b>¶
箇人風味只有江梅些子似毎到開時滿眼清愁只自¶
知　霞裾仙珮姑射神仙風露態蜂蝶休忙不與春風¶
一㸃香¶
　　又¶
香肌清痩淚濕輕紅踈雨後笑靨微開宿雨微醺越女¶
腮　多情無奈玉管休吹簾影外薄晩池臺惆悵繁華¶
夢裏來¶
　　又¶
<pb:KR4j0064_WYG_009-3a>¶
東君有待留得一枝香雪在晚日融融只恐輕酥暖漸¶
鎔　歌催管送芳酒一尊誰與共寂寞牆東瀟灑黄昏¶
滿院風¶
　　又(蠟梅/)¶
鵞黄初吐無數蜂兒飛不去别有香風不與南枝鬭淺¶
紅　憑誰折取擬把玉人分付與碧玉搔頭淡淡霓裳¶
人倚樓¶
　　又¶
<pb:KR4j0064_WYG_009-3b>¶
園林衰槁一品梅花開太早紫蘂檀心獨占中央色似¶
金　幽香清逺對景開尊同賞翫雅稱仙姿莫是多情¶
染相思¶
　　臨江仙　　　　　　　　　　曽夫人(子宣/妻)¶
庭院深深深㡬許雲窗霧閣春遲爲誰憔悴損芳姿夜¶
來清夢好應是發南枝　玉痩檀輕無限恨南樓𦍑管¶
休吹儂香吹盡有誰知暖風遲日也别到杏花肥¶
　　又¶
<pb:KR4j0064_WYG_009-4a>¶
漏出春光三四朶氷肌玉骨偏宜乍開應笑百花遲將¶
軍曽止渇畫角巳先知　素豔不容蜂蝶採清香自有¶
人知而今雖被雪霜欺和羮終待手金鼎自逄時¶
　　又¶
隴首雲収天色暮寒光射月初開崑荆山玉莫疑猜琳¶
琅疑此地仙子不紅腮　麗質霜裾真性雅餘香暗送¶
人來亂将碎玉綴枝排雪中㝷不見青蕚辨竒才¶
　　又　　　　　　　　　　　　　葉少藴¶
<pb:KR4j0064_WYG_009-4b>¶
聞道今年春信旱梅花不怕餘寒憑君先向近南看香¶
苞開也未莫待北枝殘　腸斷隴頭他日恨江南㡬驛¶
征鞍一杯聊與盡餘歡風情何似有老去未應閒¶
　　又¶
不與羣芳争絶豔化工自許寒梅一枝臨晚照歌臺眼¶
明渾未見弦管莫驚催　記取劉郎歸去路他年應話¶
天台酒䦨不惜更重陪夜寒衣袂薄猶有暗香回¶
　　又(成都/西園)　　　　　　　　　　　范夢龍¶
<pb:KR4j0064_WYG_009-5a>¶
試問前村深雪裏小梅未放雲英陽和先到錦官城南¶
枝初破粉東閣有餘清　人在高樓横怨管寄將隴客¶
新聲西園下晚看飛瓊春風催結子金鼎待調羮¶
　　又¶
昨夜新陽回候館芳菲正滿霜林此時珍重重千金誰¶
知紅粉豔還有嵗寒心　風動霞衣香散漫酒醺丹臉¶
深沈妖嬈偏稱美人簪一枝無處贈折得自孤吟¶
　　又¶
<pb:KR4j0064_WYG_009-5b>¶
愛日新添春一線化工先到寒梅不隨桃李傍熈臺前¶
村深雪裏昨夜一枝開　姑射仙人標格韻凝妝粉謝¶
香腮數家清弄笛聲哀愁人不怨聽自向枕邊來¶
　　又¶
玉貎香腮天賦與清姿不假鉛華素芳㝷在五陵家欲¶
知春信息庾嶺一枝斜　别有玲瓏瀟灑處月梢淡影¶
籠遮休教𦍑笛一聲嗟宮妝猶未似留取意無涯¶
　　踏莎行　　　　　　　　　　張尚書(子功/)¶
<pb:KR4j0064_WYG_009-6a>¶
陽復寒根氣回枯桿前村昨夜梅初綻誰言造化沒偏¶
頗半開何獨南枝暖　素豔幽輕清香逺散雪中豈恨¶
和羮晚不知何處誤東君至今不使春拘管¶
　　又¶
映竹幽妍臨池娟靚芳苞先暖香初娠南枝微弄雪精¶
神東君早寄春音信　奔月仙標乗煙逺韻玉臺粉㸃¶
和酥凝從來清痩可禁寒爲誰早把霞衣損¶
　　又(正月十五/日觀梅)¶
<pb:KR4j0064_WYG_009-6b>¶
景伴氷簷情回瑶草甫能定得春來到管曽獨自索春¶
憐而今覷著東風笑　粉凝酥寒雲房睡覺胭脂也不¶
添些少天真要與此花争是伊占得春光早¶
　　又¶
枝緑初勻蕚紅猶淺化工妝㸃年華晚暗香踈影水亭¶
邊黄昏月下依稀見　十二危樓誰人倚遍只愁𦍑笛¶
聲幽怨少留情意待春來東君准擬長拘管¶
　　又¶
<pb:KR4j0064_WYG_009-7a>¶
蕚破前村枝横江路鐵心應也頻凝竚怕愁惟恐不禁¶
愁寕教雪月相分付　不測春來難追香去無人知我¶
心先誤多情縂道是東君東君也有無情處¶
　　又¶
㸃㸃瓊酥初寒乍結看來未忍輕輕折園林正告久蕭¶
條春工著意饒先發　眼底不凡枝頭自别也知徹苦¶
宜霜雪這般風味恁馨香怎教桃李能同節¶
　　又¶
<pb:KR4j0064_WYG_009-7b>¶
王母池邊曽記舊識玉京仙苑新移得素娥青女好精¶
神比看終是無顔色　傳入漢宫偷擬妝飾壽陽空恁¶
勞心力寒香都不爲春來莫將逺寄春消息¶
　　又　　　　　　　　　　　　　趙温之¶
妖豔相偎清香交噴花王尤喜來親迎有如二女事唐¶
虞羣芳休更誇相竝　小雨資嬌輕風借潤天應知我¶
憐孤韻莫驚嵗嵗有雙葩儀真自古風流郡¶
　　又(蠟梅/)　　　　　　　　　　　毛澤民¶
<pb:KR4j0064_WYG_009-8a>¶
粟玉玲瓏甕酥浮動芳跗染得胭脂重風前蘭麝作香¶
寒枝頭煙雪和春凍　蜂翅初開蜜房香弄佳人寒睡¶
愁如夢鵞黄衫子茜羅裙風流不與紅梅共¶
　　漁家傲¶
蕙死蘭枯籬菊槁返魂香入江南早竹外一枝斜更好¶
誰解道只今惟有東坡老　去嵗花前人醉倒酒醒花¶
落嫌人掃人去不來春又到愁滿抱青山一帯連芳草¶
　　又　　　　　　　　　　　　　李易安¶
<pb:KR4j0064_WYG_009-8b>¶
雪裏巳知春信至寒梅㸃綴瓊枝膩香臉半開嬌旖旎¶
當庭際玉人浴出新妝洗　造化可能偏有意故教明¶
月玲瓏地共賞金尊沈緑蟻莫辭醉此花不與羣花比¶
　　又　　　　　　　　　　　　　毛澤氏¶
恰到小菴貪睡著不知風撼梅花落一㸃兒春吹去却¶
香約略黄蜂猶抱紅酥蕚　遶徧寒枝添寂寞却穿行¶
逕隨孤鶴守定微官真箇錯從今莫從今莫負雲山約¶
　　又¶
<pb:KR4j0064_WYG_009-9a>¶
雪㸃江梅纔可可梅心暗弄纖纖朶疑是月娥庭下過¶
仙翹嚲雲衫密綴真珠顆　玉斚金甌連臂坐芳辰莫¶
把離魂挫一曲繡筵嬌婀娜情無那陽闗聲裏櫻桃破¶
　　又(梅影/)　　　　　　　　　　　薛幾聖¶
雪月照梅溪畔路幽姿背立無言語冷浸瘦枝清淺處¶
香時度妝成處士横斜句　渾似玉人常淡竚菱花相¶
對成清楚誰解小圖先畫取天欲曙恐隨月色雲間去¶
　　胡擣練¶
<pb:KR4j0064_WYG_009-9b>¶
小春花信雪中來隴上小梅先拆今嵗東君消息還自¶
南枝得　素衣洗盡九天香玉酒添成國色一自故園¶
疎隔腸斷長相憶¶
　　又¶
小亭初破一枝梅惹起江南歸興遥想玉溪風景水漾¶
横斜影　異香直到醉鄉中醉後還因香醒好是玉容¶
相竝人與花争瑩¶
　　又¶
<pb:KR4j0064_WYG_009-10a>¶
夜來江上見寒梅自逞芳姸標格爲甚東風先拆分付¶
春消息　美人釵上玉尊前朶朶濃香堪惜誰把彩毫¶
描得免恁輕抛擲¶
　　定風波¶
好睡慵開莫厭遲自憐氷臉不宜時偶作小紅桃杏色¶
閒雅尚餘孤瘦雪霜姿　休把閒心隨物態何事酒生¶
微暈沁瑶肌詩老不知梅格在吟咏更看緑葉與青枝¶
　　又¶
<pb:KR4j0064_WYG_009-10b>¶
又是春歸煙雨村一枝香雪度黄昏竹外雲低疎影亞¶
瀟灑水清沙淺見天真　瘦玉欺寒香不暖堪羡氷姿¶
照夜月無㾗樓上笛聲休取取說與江南人逺易銷魂¶
　　又¶
一樹寒梅傍小溪夜來陡覺綻南枝冷豔氷姿金蘂淺¶
堪羡凝明因與雪霜欺　折贈美人臨寶鑑雲臉鬢邊¶
斜插最相宜憑仗高樓頻祝付說與馬融𦍑管且停吹¶
　　鵲踏枝¶
<pb:KR4j0064_WYG_009-11a>¶
南國寒輕山自碧庭際梅花先報春消息綺蕚玉英何¶
忽摘真堪樹下陳瑶席　旋嗅清香消酒力翦採無功¶
粉筆争描得一曲新歡須共惜等閒零落隨𦍑笛¶
　　又¶
斜日平山寒巳薄雪過松梢猶有殘英落晚色際天天¶
似幕一尊先與東風約　邀得紅梅同宴樂酒面融春¶
春滿纖纖蕚客意爲伊渾忘却歸船且傍花陰泊¶
　　又¶
<pb:KR4j0064_WYG_009-11b>¶
故里山遥春靄碧爲想繁枝清夣何曽息縲帶霜英人¶
不摘紛紛日暮飄茵席　休抱離腸憑酒力只有輕紈¶
依約應傳得白髪未歸空自惜柔腸寄盡平陽笛¶
　　清平樂　　　　　　　　　　　李易安¶
年年雪裏常揷梅花醉挼盡梅花無好意贏得滿衣清¶
淚　今年海角天涯蕭蕭両鬢生華看取晚來風勢故¶
應難看梅花¶
　　又¶
<pb:KR4j0064_WYG_009-12a>¶
寒溪過雪梅蘂春前發照影弄姿香苒苒臨水一枝風¶
月　夢遊髣髴仙鄉緑窓曽見幽芳事往無人共說愁¶
聞玉笛聲長¶
　　春光好¶
看看臘盡春回消息到江南早梅昨夜前村深雪裏一¶
朶花開　盈盈玉蘂如裁更風細清香暗來空使行人¶
腸欲斷駐馬裵回¶
　　殢人嬌(後亭梅花/開有感)¶
<pb:KR4j0064_WYG_009-12b>¶
玉瘦香濃檀深雪散今年恨探梅較晚江樓楚館雲閒¶
水逺清晝永凭䦨翠簾低捲　坐上客來尊中酒滿歌聲¶
共水流雲斷南枝可插便須頻翦莫直待西樓數聲𦍑¶
管¶
　　二色宮桃¶
鏤玉香苞酥㸃蕚正萬木園林蕭索惟有一枝雪裏開¶
江南有信憑誰托　前年記賞登高閣歎年來舊歡如¶
昨聽取樂天一句云花開處且須行樂¶
<pb:KR4j0064_WYG_009-13a>¶
　　河傳¶
香苞素質天賦與傾城標格應是曉來暗傳東君消息¶
把孤芳回暖律　壽陽粉面増妝飾說與高樓休更吹¶
𦍑笛花下醉賞留取時倚䦨干鬭清香添酒力¶
　　七孃子¶
清香浮動到黄昏向水邊疎影梅開盡溪邊畔清蘂有¶
如淺杏一枝喜得東君信　風吹只怕霜侵損更新來¶
插向多情鬢壽陽妝鑑雪肌玉瑩嶺頭别微添粉¶
<pb:KR4j0064_WYG_009-13b>¶
　　憶少年¶
疎疎整整斜斜淡淡盈盈脈脈徒憐暗香句笑梨花顔¶
色　羈馬蕭蕭行又急空回首水寒沙白天涯倦牢落¶
忍一聲𦍑笛¶
　　烏夜啼　　　　　　　　　　　權無染¶
洗浄鉛華汚玉顔自發輕紅無言雪月黄昏後别是箇¶
丰容　骨瘦難禁消瘦香䝉不竝芳穠與君高却花眼¶
紅紫謾春風¶
<pb:KR4j0064_WYG_009-14a>¶
　　浪淘沙¶
春色入横塘變盡淒凉青梢弄粉雪溪傍疑是化工偏¶
著意欲試新妝　玉蓓鎖春藏占斷寒芳他時鼎鼐不¶
須忙洩漏清香方有思别是春光¶
　　又¶
雪裏暗香濃乍吐瓊英横斜踈影月明中學傅胭脂桃¶
與杏虛廢春工　素豔有誰同不竝夭紅應如褒姒笑¶
時容絶勝梨花春帶雨旖旎春風¶
<pb:KR4j0064_WYG_009-14b>¶
　　又¶
村左小溪傍粉黛宜芳寒添瀟灑冷添霜清瘦㡬枝堪¶
入畫竹映苔牆　疎影浸横塘月暗浮香當時㑹伴壽¶
陽妝不似東君先倚檻洩漏春光¶
　　又(楊梅/)　　　　　　　　　　　王逐客¶
素手水晶盤壘起仙丸紅綃翦碎却成團逗得安排金¶
粟遍何似雞冠　味勝玉漿寒只被宜酸莫將荔子一¶
般看色淡香消僝僽損才到長安¶
<pb:KR4j0064_WYG_009-15a>¶
　¶
　¶
　¶
　¶
　¶
　¶
　¶
　¶
<pb:KR4j0064_WYG_009-15b>¶
　¶
　¶
　¶
　¶
　¶
　¶
　¶
　梅苑巻九¶
