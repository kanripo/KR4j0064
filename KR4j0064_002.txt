# -*- mode: mandoku-view; -*-
#+TITLE: 梅苑
#+DATE: 2015-08-25 00:49:30.043134
#+PROPERTY: ID KR4j0064
#+PROPERTY: BASEEDITION WYG    
#+PROPERTY: JUAN 卷二
<pb:KR4j0064_WYG_002-1a>¶
欽定四庫全書¶
　梅苑巻二¶
　　　　　　　　　　　　宋　黄大輿　編¶
　　驀山溪　　　　　　　　　　　曹元寵¶
洗妝眞態不在鉛華御竹外一枝斜想佳人天寒日暮¶
黄昏小院無處著清香風細細雪垂垂何况江頭路¶
月邊疎影夢到消魂處結子欲黄時又須作亷纖微雨¶
孤芳一世供斷有情愁消瘦却東陽也試問花知否¶
<pb:KR4j0064_WYG_002-1b>¶
　　又¶
氷肌玉骨不與凢花數一㸃破清香這心情更誰爲主¶
愁春歸晩時被雨亷纖瓊枝上淚淋浪似恨孤芳處¶
幽姿標格獨向江頭路擬待使君來把芳心丁寧分付¶
疎籬茆舎回首試輕辭争望逺嫁東風對玉堂同處¶
　　又¶
梅傳春信又報年華晩昨夜半開時似雪到梢頭未遍¶
凝酥綴粉綽約玉肌膚香黯淡月朦朧誰是黄昏伴¶
<pb:KR4j0064_WYG_002-2a>¶
故園深處想見孤根暖千里未歸人向此際只回淚眼¶
憑誰爲我折寄一枝來凝睇久俯層樓忍更聞𦍑管¶
　　又¶
清江平淡踈雨和煙染春在廣寒宮付江梅先開素豔¶
年年第一相見越溪東雲體態雪精神不把年華占¶
山亭水榭别恨多銷黯又是主人來更不負香心一㸃¶
題詩才思清似玉壺氷輕回顧落尊前桃杏聲華減¶
　　又¶
<pb:KR4j0064_WYG_002-2b>¶
素苞淡注自是東君試占斷隴頭光正雪裏前村獨歩¶
一枝竹外日暮怯輕寒山色逺水聲長寂寞江頭路¶
小橋斜渡人静銷魂處淡月破黄昏疎影浮清香暗度¶
竹籬茅舎斜倚爲誰愁應有恨負幽情惟恐風姨妒¶
　　又¶
沙塘水淺又一番春信玉體不知寒襯修篁㡬苞隐映¶
幽香荏苒不譲灑薔薇彎月冷漫漣漪雲斷清香影¶
朱扉深處謝絶塵埃境百草未開花霜雪裏教伊孤另¶
<pb:KR4j0064_WYG_002-3a>¶
東風世態只戀碧桃枝曲玉管且休吹免使成遺恨¶
　　又¶
前村昨夜先報春消息庾嶺一枝開見行人頻頻顧惜¶
東君布巧妝蘂似裁成疎竹外小溪邊雪裏藏春色¶
朔風吹綻不假和風折根暖獨亨嘉向百花頭先占得¶
髙樓𦍑笛且勸莫悽然協帝夢起商巖須盡調羮力¶
　　又¶
氷肌玉骨未假鉛黄借豈是占年芳又只恐嫌春不嫁¶
<pb:KR4j0064_WYG_002-3b>¶
十分清痩可&KR3378;有閒愁沙路晚雪村晴半幅江南畫¶
林間繋馬曽憶關山夜醉袖惹香歸悞㡬回燈前嬌雅¶
如今老矣無計奈春何人去後獨來時風月閒亭榭¶
　　又¶
前村雪裏度一枝春信况自占年芳淡妝梳常嫌脂粉¶
櫻唇輕捧何似鶴頭紅香陣陣迴輿認摘有金巵醖¶
佳人嗅處微把香塵噴懊惱故無言使人見重重再問¶
它年寄與惟有隴頭人春未困香尤嫩好與添風韻¶
<pb:KR4j0064_WYG_002-4a>¶
　　又¶
郊居牢落一水流清淺憶得去年冬數枝梅低臨水畔¶
今朝重見把酒祝東風和雪看整凝眸宛若江南岸¶
浮生瞥爾勸汝休嗟嘆不覺失芳心柳腰軟纖纖仍換¶
一朝光景休恁作渾閒春不逺且追遊又辦㝷芳宴¶
　　又¶
重黎黙運可意縈人處清楚玉蕤仙獨幽棲村溪月塢¶
氷腮露鬢佳致在西湖月出早雪消遲立馬紅牆序¶
<pb:KR4j0064_WYG_002-4b>¶
寒梢微蕚㸃㸃蠅頭許欲露小檀心似生怕施朱紅紫¶
返魂香細堪弔獨醒人臨澤國襲清風且咏離騷句¶
　　又¶
前村雪裏漏洩春光早似待故人來束芳心幽香未老¶
溪邊昨夜雨過却參横雲旖旎玉玲瓏不遣纖塵到¶
無情有意寂寞誰知道幽夢覺來時淡無言風清月暸¶
何郎去後憔悴少新詩空悵望倚樓人玉笛霜天曉¶
　　又¶
<pb:KR4j0064_WYG_002-5a>¶
竹籬茆舎底是藏春處玉菩鎖檀心帶黄昏輕煙細雨¶
神清骨瑩端似雪堂仙臨歲晚傲寒威寂寞江村住¶
瓊林閬苑有信終啼去冷暖笑凡情辨南枝北枝㡬許¶
靈芳絶豔知肯爲誰容東閣裏西湖畔總與花爲主¶
　　又¶
歲寒遼邈望斷江南信牆外一枝斜對蘭堂綺羅隱映¶
水清月淡疑是壽陽妝煙浪急小橋横㸃㸃疎清影¶
天姿瀟灑不減瑶臺韻占斷玉樓春被松筠笑他孤冷¶
<pb:KR4j0064_WYG_002-5b>¶
幽人何在無處覔餘寒疎雨過淚㾗深枉了衷腸恨¶
　　又(翦綵/梅花)¶
危欄獨倚往事思量遍回首掩朱扉歛雲鬟閒拈針線¶
輕羅碎翦縫箇小梅花燈閃閃夜沉沉玉指輕輕撚¶
寒苞素豔渾似枝頭見半折與初開誰贏得江南手段¶
玉冠斜插惟恨欠清香風動處月明時不怕吹𦍑管¶
　　又(墨梅荆楚間/鴛鴦梅賦此)　　　　　　　　周忘機¶
江南春信望斷人千里魂夢入花枝染相思同心並蒂¶
<pb:KR4j0064_WYG_002-6a>¶
鴛鴦名字嬴得一雙雙無限意凝煙水念逺教誰寄¶
毫端寫興莫把丹青擬墨客要卿卿想臨池等閒抗洗¶
香衣黯淡元不浣細塵憐縞袂東風裏只恐于飛起¶
　　又(畫梅/)¶
孤村冬杪有景眞堪畫茆舎遶疎籬見一枝寒梅瀟灑¶
欲將詩句擬待説包容辭未盡意悠悠難把精神寫¶
臨溪疎影都是前人話此外更何如更須索良工描下¶
明窗浄几長做小圖看高樓笛儘放吹不怕隨聲謝¶
<pb:KR4j0064_WYG_002-6b>¶
　　又(蠟梅/)¶
黄苞初綻誰向江頭寄天賦與清香笑紅顔呈顔逞媚¶
低垂花面不與衆争妍尚向未先羣卉獨禀中央氣¶
何須施巧㸃綴芳叢裏只恐暗㝷香誤蜂兒歸來故壘¶
玉纖折處金鍾邑相宜朔風寒空雪墜痛賞休辭醉¶
　　又(蠟梅/)¶
梅梢破蕚巳見春心了别有淡容儀又不與嫣然同笑¶
東風翦蠟簇作閙蛾兒氷未泮水猶寒散在千林表¶
<pb:KR4j0064_WYG_002-7a>¶
輕衫小㡌行盡荒山道一點麝臍香惱看人多多少少¶
月斜門掩消損怕黄昏清影亂翠幃深且喜歸來早¶
　　又(蠟梅/)¶
小山蒼翠竹影横窗畔青縷斷薫爐覺身居風臺月觀¶
清香招近誰爲值幽叢金作蓓蕾成花尚帶鵞黄淺¶
漢宫半額未許人間見不比嶺前梅問無因天高水逺¶
宜煙宜雨淡淡一枝春蘂好與綴新詩只恐氷生硯¶
　　又(蠟梅/)¶
<pb:KR4j0064_WYG_002-7b>¶
江南春信巳過長安路柳眼尚貪眠又争知先傳春去¶
東風漏洩休更殢垂楊深雪裏一枝開誰占先春處¶
當時馬上回首曽凝顧水淺月黄昏倚瓊枝誰家亭户¶
一聲𦍑管遺恨到如今憑欄處賞花時莫使花輕負¶
　　又(野梅/)¶
當時曽見上苑東風暖今歲却相逄向煙村亭邊驛畔¶
垂鞭立馬一晌黯無言江南信壽陽人悵望成腸斷¶
瓊妝雪綴滿野空零亂誰是倚䦨干更那堪鳴笳吹管¶
<pb:KR4j0064_WYG_002-8a>¶
疎枝殘蘂猶嬾不嬌春水清淺月黄昏冷淡從來慣¶
　　梅花引　　　　　　　　　　　劉均國¶
千里月千山雪梅花正落寒時節一枝昻一枝藏清香¶
冷豔天賦與孤光孤光似被珠簾隔風度煙遮好顔色¶
粉垂垂玉纍纍先春挺秀不管百花知　似霜結與霜¶
别莫使幽人容易折短牆邊矮窗前横斜峭影重疊鬬¶
嬋姢黄昏慣聽樓頭角只恐聽時零亂落醉來看縈絆¶
麗人瀟灑倚䦨干¶
<pb:KR4j0064_WYG_002-8b>¶
　　又¶
園林静蕭索景寒梅漏泄東君信探春回探春回四時¶
却被伊家苦相催夭桃紅杏誇顔色争似情懐雪中折¶
綻芬芳噴清香壽陽宫裏愛學靚梳妝　江村畔開爛¶
漫看看又近年光晚冐嚴寒冐嚴寒遊蜂戯蝶莫作等¶
閒看故人别後知何處春色嶺頭逢驛使贈新詩折高¶
枝樓上一聲𦍑管不須吹¶
　　緑頭鴨¶
<pb:KR4j0064_WYG_002-9a>¶
歛同雲破臘雪霽前村占陽和孤根先暖數枝巳報新¶
春如青女謾同素質笑姑射難竝天眞疎影横斜澄波¶
清淺暗香浮動月黄昏山驛畔行人立馬回首㡬銷魂¶
江南逺隴使趂程踏盡氷㾗　有箇人人玉肌偏似移¶
我索對金尊撚纖枝鬢邊斜戴嗅芳蘂眉暈潛分素臉¶
籠霞香心噴日壽陽妝罷酒初醒待調鼎須貪結子忍¶
見落紛紛宿天曉愁聞畫角聲斷譙門¶
　　花犯　　　　　　　　　　　　周美成¶
<pb:KR4j0064_WYG_002-9b>¶
粉牆低梅花照眼依然舊風味露㾗輕綴凝浄洗鉛華¶
無限清麗去年勝賞曽孤倚氷盤同讌喜更可惜雪中¶
高樹香篝薫素被　今年對花最忽忽相逄似有恨依¶
依愁悴凝望久青苔一簇春飛墜相將見脆圓薦酒人¶
正在空江煙浪裏但夢想一枝瀟灑黄昏斜照水¶
　　金盞倒垂蓮¶
依約疎林見盈盈春意㡬㸃霜蕤應是東君試手作芳¶
菲粉面倚天風微笑是日暖雪巳晴時人静么鳯翩翩¶
<pb:KR4j0064_WYG_002-10a>¶
踏碎殘枝　幽香渾無著處甚一般雨露獨占清竒淡¶
月疎雲何處不相宜陌上報春來也但緑晴青子離離¶
桃香應仗先容次第追隨¶
　　梅香慢¶
高閣寒輕映萬朶芳梅亂堆香雪未待江南早冠百花¶
先占一陽佳節翦綵凝酥無處學天然竒絶便壽陽妝¶
工夫費盡豔姿終别　風裏弄輕盈掩珠英明瑩待臘¶
飄烈莫放芳菲歇剰永宵歡賞酒酣吟折倒玉何妨且¶
<pb:KR4j0064_WYG_002-10b>¶
聽取尊前新闋怕笛聲長行雲散盡謾悲風月¶
　　罥馬索¶
曉窗明庭外寒梅向殘月呉溪庾嶺一枝偷把陽和洩¶
氷姿素豔自然天賦品格眞香殊常别奈北人不識南¶
枝喚作臘前杏先發　竒絶照溪臨水素禽飛下玉羽¶
瓊芳聞清潔懊恨春來何晚傷心鄰婦争先折多情立¶
馬待得黄昏疎影好似微酸結恨馬融一聲𦍑笛起處¶
紛紛落如雪¶
<pb:KR4j0064_WYG_002-11a>¶
　　甘露歌　　　　　　　　　　　王介甫¶
折得一枝香在手人間應未有疑是經春雪未消今日¶
是何朝盡日含毫難比興都無色可竝萬里晴天何處¶
來眞是屑瓊瑰天寒日暮山谷裏的皪愁成水地上漸¶
多枝上稀唯有故人知¶
　　六么令　　　　　　　　　　　晏同叔¶
雪殘風信悠颺春消息天涯倚樓新恨楊柳㡬絲碧還¶
是南雲鴈少錦字無端的寶釵瑶席香溢歌聲拚作尊¶
<pb:KR4j0064_WYG_002-11b>¶
前未歸客　遥想疎梅此際月底香英白别後誰遶前¶
溪手揀繁枝摘莫道傷高恨逺付與臨風笛儘堪愁寂¶
花時往來更有多情箇人憶¶
　　定風波慢¶
漏新春消息前村數枝楚梅輕綻(闕/)雪豔精神冰膚淡¶
紵姑射依稀見冷香凝金蘂淺青女饒伊妒無限堪羡¶
似壽陽妝閣初勻粉靣　纖條緑染異羣葩不似和風¶
扇向深冬免使遊蜂舞蝶撩撥春心亂水亭邊山驛畔¶
<pb:KR4j0064_WYG_002-12a>¶
立馬行人暗腸斷吟戀又忍隨𦍑管飄零千片¶
　　慶春澤¶
曉風嚴正蕭然兔園薄霧微罩梅漸弄白聳危苞勻勝¶
胭脂半㸃瓊瑰小望江南信息何杳縱壽陽妍姿學就¶
新妝暗香須少　幽豔滿寒梢更遊蜂舞蝶渾無飛遶¶
天賦品格借東皇施巧孤根占得春前俊笑雪霜謾欺¶
容貎况此花高强終待和羮肯饒芳草¶
　　風流子　　　　　　　　　　　李坦然¶
<pb:KR4j0064_WYG_002-12b>¶
東君雖不語年華事今歲恰如期向寒雨望中曉霜清¶
處領些春意開兩三枝又不是山桃紅錦爛溪柳緑揺¶
絲别是一般孤高風韻終裁纖蕚冰翦芳蕤　清香逺¶
有意輕飄度勾引㡬句新詩須是放懐追賞莫恁輕離¶
更嫦娥爲愛寒光滿地故移踈影來伴南枝誰道壽陽¶
妝淺偏入時宜¶
　　尉遲杯¶
歲云暮歎光陰苒苒能㡬許江梅尚怯餘寒長安信音¶
<pb:KR4j0064_WYG_002-13a>¶
猶阻春風無據凭䦨久欲去還凝竚憶溪邊月下裵回¶
暗香疎影庭户　朝來凍解霜消南枝上香英數點微¶
露把酒看花無言有淚還是那時情緒花依舊辰妝何¶
處謾嬴得花前愁千縷儘高樓畫角頻吹任教紛紛飛¶
絮¶
　　木蘭花慢¶
望陽生漸布見梅蕚暖初回向雪裏一枝纔苞素豔巳¶
占春臺煙籠半含粉靣透清香暗觸滿襟懐可惜前村¶
<pb:KR4j0064_WYG_002-13b>¶
望斷魏林庾嶺栽培　皚皚嫩蘂清光凝笑也恁風猥¶
但折取行人途中對酒不用尊罍分芳正當歲暮謾休¶
誇桃李苦相催早報明年律應又還依舊先開¶
　　又¶
飽經霜古樹怕春寒趂臘引青枝逗一點陽和隔年信¶
息逺報佳期淒葩未容易吐但凝酥半靣㸃胭脂山路¶
相逄駐馬暗香微染征衣　風前裊裊含情雖不語引¶
長思似怨感芳姿山高水逺折贈何遲分明爲傳驛使¶
<pb:KR4j0064_WYG_002-14a>¶
寄一枝春色寫新詞寄語市橋官柳此先占了芳菲¶
　　最高樓¶
梅花好千萬君須愛比杏兼桃猶百倍分明學得嫦娥¶
様不施朱粉天然態蟾宮裏銀河畔風霜耐　嶺上故¶
人千里外寄去一枝君要㑹表江南信相思㬠清香素¶
豔應難對滿頭宜向尊前戴歲寒心春消息年年在¶
　　尾犯¶
輕風淅淅正園林蕭索未回暖律嶺頭昨夜寒梅初發¶
<pb:KR4j0064_WYG_002-14b>¶
一枝消息香苞漸折天不許雪霜欺得望東呉驛使西¶
來爲誰折贈春色　玉瑩氷清容質逈不同羣花品格¶
如曉妝勻罷壽陽香膾徐妃粉額好把瓊英摘頻醉賞¶
舞筵歌席休待聽嗚咽臨風數聲月下吹笛¶
　　望逺行¶
重陰未解又旱是年時梅花争綻暗香浮動疎影横斜¶
月淡水清亭院好是前村雪裏一枝開處昨夜東風布¶
曖動行人多少離愁腸斷凝戀　天賦自然雅態似壽¶
<pb:KR4j0064_WYG_002-15a>¶
陽初勻粉靣故人折贈欣逄驛使只恐隴頭春晚寄與¶
高樓休學龍吟三弄留取瓊花爛漫正有人同倚䦨干¶
争看¶
　　寶鼎現¶
東君著意化工恩被灼灼妖豔褭嫩梢輕善縈風惹露¶
偏早香英綻似向人故矜誇標致倚欄全如顧盼尚困¶
怯餘寒柔情弱態天眞無限　斷橋壓柳時非淺先百¶
花風光獨占當送臘初歸迎春欲至芳姿偏婉㜻料碎¶
<pb:KR4j0064_WYG_002-15b>¶
翦就繒紈輝麗更把胭脂重染自賦得一般容冶宛勝¶
神仙妝臉　折送小閣幽窗酷愛處令親几硯儘孜孜¶
觀賞不枉人稱妙選待宻付如膏雨澤淡淡仍妝點任¶
擾擾百卉千花掩迹一時羞見¶
　　望梅花　　　　　　　　　　　蒲傳正¶
一陽初起暖力未勝寒氣堪賞素華長獨秀不竝開紅¶
抽紫青帝只應憐潔白不使雷同衆卉　淡然難比粉¶
蝶豈知芳蘂半夜捲簾如乍失只在銀蟾影裏殘雪枝¶
<pb:KR4j0064_WYG_002-16a>¶
頭君認取自有清香旖旎¶
　　又¶
寒梅堪羡堪羡輕苞初展被天人製巧妝素豔羣芳皆¶
賤碎翦月華千萬片綴向瓊枝欲遍　小庭幽院雪月¶
相交無辨影玲瓏何處臨溪見謝家新宴别有清香風¶
際轉縹緲著人頭面¶
　¶
　¶
<pb:KR4j0064_WYG_002-16b>¶
　¶
　¶
　¶
　¶
　¶
　¶
　¶
　梅苑巻二¶
