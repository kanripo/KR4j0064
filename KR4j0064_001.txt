# -*- mode: mandoku-view; -*-
#+TITLE: 梅苑
#+DATE: 2015-08-25 00:49:30.024232
#+PROPERTY: ID KR4j0064
#+PROPERTY: BASEEDITION WYG    
#+PROPERTY: JUAN 卷一
<pb:KR4j0064_WYG_001-1a>¶
欽定四庫全書¶
　梅苑巻一¶
　　　　　　　　　　　　宋　黄大輿　編¶
　　勝勝慢　　　　　　　　　　　(闕/)¶
欺寒衝暖占早争先江南又報南枝暗香踈影偏宜映¶
月臨池天然素肌瑩骨笑等閒紅紫芳菲勞夢想正玉¶
人嬌困弄粉妝遲　長恐行歌聲斷尤堪恨無情塞管¶
輕吹寄逺丁寧折贈隴首相思前村夜來雪裏滯東君¶
<pb:KR4j0064_WYG_001-1b>¶
須索饒伊爛漫也算百花猶自不知¶
　　又¶
嚴凝天氣近臘時節寒梅暗綻踈枝素豔瓊苞盈盈掩¶
映亭池雪中欺寒探暖替東君先報芳菲暗香逺把荒¶
林幽圃景致妝遲　别是一般風韻超羣卉不待淡蕩¶
風吹雅態儀容特地惹起相思折來畫堂宴賞向尊前¶
吟咏憐伊漸開盡算閒花野草怎知¶
　　又¶
<pb:KR4j0064_WYG_001-2a>¶
寒應消盡麗日添長百花未敢先折冷豔幽香分過溪¶
南春色調酥旋成素蘂向碧瓊枝頭勻滴愁腸斷怕韶¶
華三弄雪映溪側　應是酒䦨人静香散處惟見玉肌¶
氷格細細踈風清態爲誰脈脈芳心向人似語也相憐¶
風流詞客待宴賞伴嬌娥和月共摘¶
　　漢宮春　　　　　　　　　　　李漢老¶
瀟灑江梅向竹梢踈處横兩三枝東君也不愛惜雪壓¶
霜欺無情燕子怕春寒輕失花朝却是有年年塞鴈歸¶
<pb:KR4j0064_WYG_001-2b>¶
來曽見開時　清淺小溪如練問玉堂何似茆舎踈籬¶
傷心故人去後冷落新詩微雲淡月對江天分付他誰¶
空自憶清香未減風流不在人知¶
　　又¶
梅蕚知春見南枝向暖一朶初芳冰清玉麗自然賦得¶
幽香煙庭水榭更無花争染春光休謾説桃夭杏冶年¶
年蝶閙蜂忙　立馬竚凝情久念美人自别鱗羽茫茫¶
臨岐記伊尚帶宿酒殘妝雲踈雨闊怎知他千里思量¶
<pb:KR4j0064_WYG_001-3a>¶
除是託多情驛使殷勤折寄仙鄕¶
　　又¶
雪打風摧正籬枯壁盡却有寒梅衰柳敗蒲礙眼喜見¶
芳蕾江村路曲問青帘與酌餘醅須慿取東君爲我一¶
枝先寄春來　寂寞槿門牛巷有清香自倚不怕低回¶
終須㑹逄賞目健歩移栽孤芳素豔敢煩他蜂蝶相陪¶
偏愛有春風靳惜同時不放花開¶
　　又¶
<pb:KR4j0064_WYG_001-3b>¶
㸃㸃江梅對寒威强出一卉新竒零珠碎玉爲誰宻上¶
南枝幽香冷豔縱孤高却遣誰知惟只有江頭驛畔征¶
鞍獨爲遲遲　聊撚粉香重閣問春來甚日春去何時¶
移將院落算應未肯頭低無人共折傍溪橋雪壓霜欺¶
君不見長安陌上只誇桃李芳菲¶
　　又(蠟梅/)　　　　　　　　　　　張子野¶
紅粉苔牆透新春消息梅粉先芳竒葩異卉漢家宮額¶
塗黄何人鬭巧運紫檀翦出蜂房應爲是中央正色東¶
<pb:KR4j0064_WYG_001-4a>¶
君别與清香　仙姿自稱霓裳更孤標俊格非雪凌霜¶
黄昏院落爲誰宻解羅囊銀瓶注水浸數枝小閣幽窗¶
春睡起纖條在手厭厭宿酒殘妝¶
　　江梅引　　　　　　　　　　　柳耆卿¶
年年江上見寒梅㡬枝開暗香來疑是月宮仙子下瑶¶
臺冷豔一枝雖在手故人逺相思切寄與誰　怨極恨¶
極嗅玉蘂念此情家萬里暮霞散綺楚天外㡬片斜飛¶
爲我多情特地㸃征衣我巳飄零君又老正心碎那堪¶
<pb:KR4j0064_WYG_001-4b>¶
聞塞管吹¶
　　水龍吟¶
夜來深雪前村路應是早梅初綻故人贈我江南春信¶
南枝向暖踈影横斜暗香浮動月明清淺向亭邊驛畔¶
行人立馬頻回首空腸斷　别有玉溪仙館壽陽人初¶
勻粉面天教占了百花頭上和羮未晩最是傷情處高¶
樓上一聲羌管仗誰人説與東君留取倚䦨干看¶
　　又¶
<pb:KR4j0064_WYG_001-5a>¶
雪霏冰結霜凝是誰透得春工意南枝向暖江邊嶺上¶
獨先衆卉閒態幽姿綠窗紅蔕粉英金蘂念氷膚秀骨¶
人間要見除非是真仙子　羌管且休横吹待佳人新¶
妝初試鸞臺曉鑑人花相對何須更比踈影横斜暗香¶
浮動月低風細又豈知漸結枝頭翠玉有和羮美¶
　　又　　　　　　　　　　　　　孔方平¶
歲窮風雪飄零望迷萬里雲垂凍紅綃碎翦凝酥繁綴¶
煙深霜重踈影沉波暗香和月横斜浮動悵别來欲把¶
<pb:KR4j0064_WYG_001-5b>¶
芳菲逺寄還羌笛吹三弄　寂寞玉人睡起汚殘妝不¶
勝嬌鳯盈盈山館紛紛客路相思誰共才與風流賦稱¶
清艶多情惟宋算襄王枉被梨花瘦損又成春夢¶
　　又¶
去年今日關山路踈雨斷魂天氣據鞍驚見梅花的皪¶
籬邊水際一枝折得雪妍氷麗風梳雨洗正水村山館¶
倚䦨愁寄有多少春情意　好是孤芳莫比自不分歌¶
梁舞地砌香庭影高禪文友清談相對琴韻初調茗甌¶
<pb:KR4j0064_WYG_001-6a>¶
催㵸爐薫欲試向此時一段風流付與晉人標致¶
　　又　　　　　　　　　　　　　孔處度¶
數枝凌雪乘氷嫩英半吐瓊酥㸃南州故苑何郎遺詠¶
風臺月觀踈影横斜暗香浮動水寒雲晚笑浮花浪蘂¶
嬌春萬里空零落愁鶯燕　遊子寂寞暮景向天邊㡬¶
回相見玉人纖手殷勤攀贈欲待微盼越使歸來漢宫¶
妝罷昭華流怨念湘江夢杳窗前疑是此情何限¶
　　又¶
<pb:KR4j0064_WYG_001-6b>¶
淡煙池館霜飇乍𦂳又是年華暮黄花老盡丹楓舞困¶
江梅初吐㸃綴南枝暗傳春信玉苞微露凭危䦨空斷¶
誰家素臉遥山逺空凝竚　昨夜一枝開處正前村雪¶
深幽曙看來只恐瑤臺雲散玉京人去庾嶺寒餘漢宮¶
妝曉飛堆行雨仗誰人借取孤芳雅致作春光主¶
　　念奴嬌　　　　　　　　　　　李久善¶
東君試手向南枝著意争先時節縱有丹青誰便忍輕¶
㸃肌膚氷雪色借瓊瑰香分蘭麝先自標孤潔衝寒獨¶
<pb:KR4j0064_WYG_001-7a>¶
秀悞他多少蜂蝶　縞練不染緇塵算來只合是廣寒¶
宮闕未問陽和先占取前村一溪風月留取清芬主張¶
眞態驛使休輕折梢頭青子異時風味甚别¶
　　义　　　　　　　　　　　　　朱希眞¶
見梅驚喚問經年何處收香藏白似語如愁還笑我何¶
苦紅塵久客觀裏栽桃仙家種杏總是成踈隔千林無¶
伴淡然獨傲霜雪　且與管押春回孤標争肯逐雄蜂¶
雌蝶豈是無情知受了多少凄凉風月寄隴程遥和羮¶
<pb:KR4j0064_WYG_001-7b>¶
心在忍使芳菲歇溪邊寂寞可憐誰爲攀折¶
　　又¶
雨肥紅綻把芳心輕吐香噴清絶日暮天寒獨自倚修¶
竹氷清玉潔待得春來百花若見掩面應羞殺當風抵¶
雨犯寒則怕吹霎　瀟灑愛出牆東途中遥望巳慰人¶
心渴鬭壓䦨干人面共花面難分優劣嚼蘂㝷香凌波¶
微歩雪沁呉綾襪玉纖折了殢人須要斜插¶
　　又　　　　　　　　　　　　　曾公衮¶
<pb:KR4j0064_WYG_001-8a>¶
片帆暮落正前村梅蘂愁人如雪南陌西溪長記得踈¶
影横斜時節六出氷姿玉人微歩笑裏輕輕折蘭房沉¶
醉暗香曽共私竊　回首萬水千山一枝重見處離腸¶
千結料想臨鸞消瘦損時把啼痕紅浥怎得伊來許多¶
幽恨共撚青梢説如今千里斷魂空對明月¶
　　又　　　　　　　　　　　　　蘇仲及¶
問梅何事對巖東微笑暗中輕馥韻絶姿高直下視紅¶
紫端如童僕遶樹千回臨風三嗅待與論心曲何人還¶
<pb:KR4j0064_WYG_001-8b>¶
解爲伊特地青目　瀟灑些箇精神誰憐孤瘦正無語¶
幽獨不許春知應自負一生風月心足傲雪難陪欺霜¶
無伴耿耿横修竹紛紛桃李看時不覺都俗¶
　　又　　　　　　　　　　　　　邵公濟¶
天然瀟灑盡人間無物堪齊標格只與嫦娥爲伴侶方¶
顯一家顔色好是多情一年一度首作東君客竹籬茆¶
舎典型别是清白　惆悵玉杵無慿藍橋人去空鎻神¶
仙宅今日天涯憑馬上忽見輕盈氷魄恰似當年温柔¶
<pb:KR4j0064_WYG_001-9a>¶
鄉裏曉看新妝額臨風三嗅挽條不忍空摘¶
　　又¶
歲華漸杪又還是春也難禁愁寂欲探踈梅獨自個㝷¶
訪山村水驛路轉斜谿竹低墻短應是瑶姬宅玉蕤不動¶
月輪寒浸國色　回首故國風光只因清好重作江南¶
客堪笑廣平争解我羈旅芳心脈脈不借鉛華枝頭雪¶
霽愈見香肌白高樓且住恁渠一弄𦍑篴¶
　　又¶
<pb:KR4j0064_WYG_001-9b>¶
蘭枯蕙死向竹齋深處誰傳消息霜雪藂中渾似箇縹¶
緲呉人標格絳蕚微深瓊苞不露自與塵凡隔黄昏遥¶
見一枝煙淡籠白　曽記霧閣雲窗飛香結篆佳句應難¶
得道韞能文終未勝瀟灑風流姿質待到春來滿城桃¶
李相竝無顔色殷勤祝付畫樓休品長笛¶
　　花心動¶
偏憶江梅有塵表丰儀世外標格低傍小橋斜出踈籬¶
似向隴頭曽識暗香孤韻氷霜裏初不怕春寒要勒問¶
<pb:KR4j0064_WYG_001-10a>¶
桃李盈門乍生向前争得　省共蕭娘去摘纎玉映瓊¶
枝照人一色淡粉暈酥多少工夫到得壽陽宮額再三¶
留待東君管都&KR0838;醉别花不惜但只恐高樓又三弄笛¶
　　又(蠟梅/)¶
春欲來時看雪裏新梅品流珍絶氣韻楚江顔色中央¶
數朶巧鎔香蠟嫩苞珠涙圓金燭嬌腮潤蜂房微缺畫¶
欄悄佳人道妝醉吟風月　淡白輕紅謾説算何事東¶
君用心偏别賦與異姿添與清香何堪苦寒時節但教¶
<pb:KR4j0064_WYG_001-10b>¶
開後金尊滿休惆悵落時歌闋斷腸也繁枝爲誰贈折¶
　　賞南枝　　　　　　　　　　曽子固¶
暮冬天地閉正木凍折瑞雪飄飛對景見(闕/)南嶺梅露¶
㡬㸃清雅容姿丹染蕚玉綴枝又豈是一陽有私大抵¶
是化工獨許占却先時　霜威莫苦凌持此花根性想¶
羣卉争知貴用在和羮三春裏不管綠是紅非攀賞處¶
宜酒巵醉撚嗅幽香更竒倚䦨干何人去囑𦍑管休吹¶
　　洞庭春色¶
<pb:KR4j0064_WYG_001-11a>¶
絳蕚欺寒暗傳春信一枝乍芳向籬邊竹外前村雪裏¶
青梢猶瘦踈影溪傍惹露和煙凝酥豔似瀟灑玉人初¶
試妝江南路有多情竚立迴盡柔腸　倚樓最難忘處¶
正皓月千里流光縱廣平心勁難思麗句少陵詩興猶¶
愛清香休怪東君先留意問他日和羮誰又强還輕許¶
笑凌空檜影松蔭交相¶
　　孤鴈兒(并序/)　　　　　　　　　李易安¶
　世人作梅詞下筆便俗予試作一篇乃知前言不妄¶
<pb:KR4j0064_WYG_001-11b>¶
　耳¶
藤牀紙帳朝眠起説不盡無佳思沈香斷續玉罏寒伴¶
我情懐如水笛聲三弄梅心驚破多少春情意　小風¶
踈雨蕭蕭地又催下千行淚吹簫人去玉樓空腸斷與¶
誰同倚一枝折得人間天上沒箇人堪寄¶
　　沁園春¶
山驛蕭踈水亭清楚仙姿太幽望一枝穎脫寒流林外¶
爲傳春信風定香浮斷送光陰還同昨夜葉落從知天¶
<pb:KR4j0064_WYG_001-12a>¶
下秋憑䦨處對氷肌玉骨姑射來遊　無端品笛悠悠¶
似怨感長門人淚流奈微酸已寄青青杪助當年太液¶
調鼎和饈樵嶺漁橋依稀精彩又何藉紛紛俗士求孤¶
標在想繁紅閙紫應與包羞¶
　　眞珠髻(紅梅/)¶
重重山外苒苒流光又是殘冬時節小園幽徑池邊樓¶
畔翠木嫩條春别纖蘂輕苞粉蕚染猩猩鮮血乍㡬日¶
好景和風次第一齊催發　天然香豔殊絶比雙成皎¶
<pb:KR4j0064_WYG_001-12b>¶
皎倍増芳潔去年因遇東歸使指逺恨意曽攀折豈謂¶
浮雲終不放滿枝明月但歎息時飲金鍾更遶叢叢繁¶
雪¶
　　逺朝歸¶
金谷先春見乍開江梅晶明玉膩珠簾院落人静雨踈¶
煙細横斜帶月又别是一般風味金尊裏任遺英亂㸃¶
殘粉低墜　惆悵杜隴當年念水逺天長故人難寄山¶
城倦眼無緒更看桃李當時醉魄算依舊裵回花底斜¶
<pb:KR4j0064_WYG_001-13a>¶
陽外謾回首畫樓十二¶
　　又¶
新律纔交早舊梢南枝朱汚粉膩煙籠淡妝恰值雨膏¶
初細而今看了記他日酸甜滋味多應是伴玉簪鳯釵¶
低亞斜墜　迤邐對酒當歌眷戀得芳心竟日何際春¶
光付與尤是見欺桃李叮嚀寄語且莫負尊前花底&KR0184;¶
沈醉儘銅壺漏傳三二¶
　　撃梧桐¶
<pb:KR4j0064_WYG_001-13b>¶
雪葉紅凋煙林翠減獨有寒梅難並瑞雪香肌碎玉竒¶
姿逈得佳人風韻清標暗折芳心又是輕洩江南春信¶
最好山前水畔幽閒自有横斜踈影　盡日凭䦨㝷思¶
無語可惜飄瓊飛粉但悵望王孫未賞空使清香成陣¶
怎得移根帝苑開時不許衆芳近免教向深巖暗谷結¶
成千萬恨¶
　　泛蘭舟¶
霜月亭亭時節野溪開氷灼故人信付江南歸也仗誰¶
<pb:KR4j0064_WYG_001-14a>¶
托寒影低横輕香暗度踈籬幽院何在秦樓朱閣稱簾¶
幙　攜酒共看依依承醉更堪作雅淡一種天然如雪¶
綴煙薄腸斷相逢手撚嫩枝追思渾似那人淺妝梳掠¶
　　十月梅¶
千林凋盡一陽未報巳綻南枝獨對霜天冐寒先占花¶
期清香映月浮動臨淺水疎影斜欹孤標不似綠李夭¶
桃取次成蹊　縱壽陽妝臉偏宜應未笑天然雅態氷¶
肌寄語高樓凭欄𦍑管休吹東君自是爲主調鼎鼐終¶
<pb:KR4j0064_WYG_001-14b>¶
付他時從今㸃綴百草千花須待春歸¶
　¶
　¶
　¶
　¶
　¶
　¶
　梅苑巻一¶
